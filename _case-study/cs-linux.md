ΜΕΛΕΤΗ ΠΕΡΙΠΤΩΣΗΣ ΓΙΑ ΤΟ LINUX.

Το Linux είναι το πιο δημοφιλές και ευρέως χρησιμοποιούμενο λειτουργικό σύστημα ανοιχτού κώδικα. Ως λειτουργικό σύστημα,
το Linux είναι λογισμικό που βρίσκεται “κάτω” από όλα τα άλλα λογισμικά σε έναν υπολογιστή, λαμβάνοντας αιτήματα από αυτά
τα προγράμματα και μεταδίδοντας αυτά τα αιτήματα στο υλικό του υπολογιστή.

Το Linux δημιουργήθηκε το 1991 από τον Linus Torvalds, τότε φοιτητή στο Πανεπιστήμιο του Ελσίνκι. Το Linux ξεκίνησε τη ζωή του
ως αουτσάιντερ έργο. Ο Torvalds το δημιούργησε ως δωρεαν, ανοιχτου κωδικα και σαν εναλλακτική λύση του Minix, έναν άλλο κλώνο 
Unix που χρησιμοποιήθηκε κατά κύριο λόγο σε ακαδημαϊκά περιβάλλοντα. Σύντομα έγινε αντίδοτο όχι μόνο στους τεράστιους διακομιστές Unix
που δημιουργήθηκαν από τους οίκους Digital Equipment Corp και Sun Microsystems, αλλά και στο λειτουργικό σύστημα Windows της Microsoft.
Αρχικά, σκόπευε να το ονομάσει "Freax". Ωστόσο,  ονομάστηκε "Linux" μετά από το συνδυασμό του ονόματος του Torvalds (“Linus”) και της
λέξης Unix.

Καθ 'όλη τη δεκαετία του '90 και την επόμενη δεκαετία, ο αγώνας ήταν έντονος  κερδίζοντασ πολλές μάχες. Το DEC και το Sun δεν υπάρχουν πια
και η Microsoft “παίζει” πολύ ωραία με το Linux και άλλα εργαλεία ανοιχτού κώδικα. Το Linux δεν είναι πλέον ένα αμφιλεγόμενο ζήτημα που
προκαλεί αντιδρασεις όπως κάποτε. Είναι απλώς επιτυχημένο.

Το Linux έχει αρκετές διαθέσιμες διανομές Linux. Η καλύτερη είναι αυτή που λειτουργεί καλύτερα στον υπολογιστή του κάθε χρήστη,
οπότε μπορεί να δοκιμάσει και να δει ποια ταιριάζει και στο στυλ εργασίας του. Για να εγκαταστήσει κάποιος το Linux στον οικιακό 
υπολογιστή του, ο ευκολότερος τρόπος είναι να επιλέξει μια  δημοφιλή διανομή που έχει σχεδιαστεί για την πλατφόρμα του και να την
δοκιμάσει. Αν και υπάρχουν πολλές διαθέσιμες διανομές, οι περισσότερες από τις παλαιότερες, γνωστές διανομές είναι καλές επιλογές
για αρχάριους, επειδή έχουν μεγάλες κοινότητες χρηστών που μπορούν να σας βοηθήσουν να απαντήσετε σε ερωτήσεις εάν κολλήσετε ή δεν
μπορείτε να καταλάβετε τα πράγματα. Οι δημοφιλείς διανομές περιλαμβάνουν το Elementary OS, Fedora, Mint και Ubuntu, αλλά υπάρχουν
πολλές άλλες.

Μπορεί κάποιος να συνεισφέρει στο Linux? Χιλιάδες προγραμματιστές έχουν συνεισφέρει στον πυρήνα του Linux(kernel Linux) τα τελευταία
χρόνια, σύμφωνα με το Linux Foundation. Φυσικά η κοινότητα Linux είναι πολύ περισσότερο από τον πυρήνα και χρειάζεται συνεισφορές από
πολλούς άλλους ανθρώπους εκτός από προγραμματιστές. Κάθε διανομή περιέχει εκατοντάδες ή χιλιάδες προγράμματα που μπορούν να διανεμηθούν
μαζί της και κάθε ένα από αυτά τα προγράμματα, καθώς και η ίδια η διανομή, χρειάζονται μια ποικιλία ατόμων και σετ δεξιοτήτων. 
Στις ομάδες αυτές ατόμων μπορεί να βρίσκονται Εξεταστές (testers), σχεδιαστές για τη δημιουργία διεπαφών χρήστη και γραφικών που 
διανέμονται με διάφορα προγράμματα, συγγραφείς που μπορούν να δημιουργήσουν οδηγίες και άλλο σημαντικό κείμενο,  μεταφραστές, Packagers,
προγραμματιστές για τη συγγραφή του λογισμικού, αλλά και άτομα που ενδιαφέρονται να εξαπλώσουν το Linux και γενικότερα το ανοιχτό λογισμικό.


Σύμφωνα με τους χρήστες, το Linux παρουσιάζει κορυφαία χαρακτηριστικά. Το GNU Linux είναι το μόνο λειτουργικό σύστημα που επιτρέπει να
επιλέξει ο χρήστης το GUI (π.χ το Arch Linux που μπορει να το τροποποιήσει κανείς από την αρχή μέχρι το τέλος) και είναι εξαιρετικό
όταν πρόκειται για διόρθωση σφαλμάτων. Επιπλέον, μπορεί κανείς να φτιάξει το δικό του GUI και να επιλέξει ποιόν μεταγλωττιστή θέλει
να χρησιμοποιήσει (εκτός του default gcc). Δεν υπάρχουν πολλά κακόβουλα λογισμικά που στοχεύουν σε παραβίαση ενός συστήματος Linux και 
επομένως δεν χρειάζεται στατιστικά ένα anti-virus. Eίναι η καλύτερη πλατφόρμα για hacking, είναι Programmer-Friendly (και βοηθάει παράλληλα
στο να μάθει κάποιος προγραμματισμό), είναι γρήγορο και έχει τα shells τα οποία προσφέρουν επίσης μια σειρά από νέα χαρακτηριστικά τόσο
σε διαδραστικό όσο και στο επίπεδο προγραμματισμού.
